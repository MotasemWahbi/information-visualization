
# Introductie

InfoVis Groep B2: Bram Turpijn, Dorsa Rakeei, Lisan Koning en Motasem Wahbi.

Al jarenlang staan landen zoals Zweden, Denemarken en Finland bovenaan in het World Happiness Report. Maar achter deze hoge gelukscores schuilt een opvallende paradox: veel van deze ‘gelukkigste’ landen rapporteren tegelijkertijd ook hoge prevalenties van psychische aandoeningen, zoals depressie en angststoornissen. Hoe kan een land als gelukkig worden gezien, terwijl de mentale gezondheidsproblemen toenemen?

In deze data story wordt de relatie tussen geluk en mentale gezondheid onderzocht aan de hand van twee datasets: World Happiness en Mental Illness Prevalence. De data van World Happiness komt van het jaarlijkse World Happiness Report, die wordt verzameld via wereldwijde enquêtes. Het kan bijvoorbeeld worden gebruikt om gelukscores tussen 2015 en 2024 te volgen. De data van Mentall Illness Prevalence komt van wereldwijde enquêtes uitgevoerd door World Health Organization (WHO), dat kan worden gebruikt om informatie te verzamelen over diverse mentale aandoeningen.

We analyseren door middel van data-visualisaties of de gelukscores een accurate weerspiegeling zijn van de mentale gezondheid van de bevolking. De relatie tussen deze twee componenten is te zien in Visualisatie 5 (spreidingdiagram) en visualisatie 6 (staafdiagram).


## Eerste perspectief
De gelukscore hangt niet samen met de mentale gezondheid van een bevolking. Dit perspectief wordt ondersteund door visualisatie 1 (lijndiagram), visualisatie 2 (wereldkaart) en visualisatie 7 (staafdiagram).

### Eerste argument
Hoewel gelukscores deels gebaseerd zijn op het welzijn, kunnen nooit alle aspecten in de berekening worden meegenomen. Sommige aspecten die achterwege zijn gelaten, kunnen wel een grote rol spelen in de mentale gezondheid van een bevolking. Hierdoor geeft de gelukscore geen volledig beeld van de mentale gezondheid.

### Tweede argument
De gelukscore is naast het mentale welzijn gebaseerd op vele andere factoren. Wanneer de andere factoren, zoals economische stabiliteit of sociale steun, hoge scores ontvangen, kan de gelukscore flink omhoog gaan. Dit zal ervoor zorgen dat lage scores voor de mentale gezondheid gemaskeerd worden in de totale gelukscore.

### Derde argument
De genoteerde gelukscore hangt niet samen met de mentale gezondheid, omdat de gelukscore niet representatief is. De schijn van een gelukkige bevolking wordt opgehouden, doordat mensen een sociale druk voelen om geluk te rapporteren of vanwege culturele verschillen die leiden tot andere interpretaties van geluk.


## Tweede perspectief
De gelukscore hangt samen met de mentale gezondheid van een bevolking. Dit perspectief wordt ondersteund door visualisatie 3 (tijdlijn) en visualisatie 4 (correlatiediagram).

### Eerste argument
Factoren die bijdragen aan hogere gelukscores, zoals een sterk sociaal vangnet, toegankelijke gezondheidszorg en vertrouwen in instituties, veroorzaken minder mentale problemen. Daarnaast dragen ze ook vaak bij aan de opsporing en behandeling van mentale problemen. Hierdoor zullen landen met een hoge gelukscore ook een betere mentale gezondheid hebben. 

### Tweede argument
Bepaalde systemen die bijdragen aan een hogere gelukscore, zoals toegankelijke gezondheidszorg en een sterk sociaal vangnet, dragen ook bij aan de opsporing en behandeling van mentale problemen. Hierdoor zullen landen met een hoge gelukscore ook een betere mentale gezondheid hebben.