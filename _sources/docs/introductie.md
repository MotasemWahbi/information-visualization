# Introductie
InfoVis Groep B2: Bram Turpijn, Dorsa Rakeei, Lisan Koning en Motasem Wahbi. 

Al jarenlang staan landen zoals Zweden, Denemarken en Finland bovenaan in het World Happiness Report. Maar achter deze hoge gelukscores schuilt een opvallende paradox: veel van deze ‘gelukkigste’ landen rapporteren tegelijkertijd ook hoge prevalenties van psychische aandoeningen, zoals depressie en angststoornissen. Hoe kan een land als gelukkig worden gezien, terwijl de mentale gezondheidsproblemen toenemen?

In deze data story wordt de relatie tussen geluk en mentale gezondheid onderzocht aan de hand van twee datasets: World Happiness en Mental Illness Prevalence. De data van World Happiness komt van het jaarlijkse World Happiness Report, die wordt verzameld via wereldwijde enquêtes. Het kan bijvoorbeeld worden gebruikt om gelukscores tussen 2015 en 2024 te volgen. De data van Mentall Illness Prevalence komt van wereldwijde enquêtes uitgevoerd door World Health Organization (WHO), dat kan worden gebruikt om informatie te verzamelen over diverse mentale aandoeningen.

We analyseren door middel van data-visualisaties of de gelukscores een accurate weerspiegeling zijn van de mentale toestand van de bevolking.

## Eerste perspectief
Een hoge gelukscore wil niet gelijk zeggen dat mensen geen mentale gezondheidsproblemen ervaren. Hoewel gelukscores onder andere gebaseerd zijn op het welzijn, worden er mogelijk belangrijke aspecten achterwege gelaten. Hoge scores op andere onderdelen, zoals economische stabiliteit, kunnen mentale problemen maskeren. De schijn wordt mogelijk opgehouden doordat mensen een sociale druk voelen om geluk te rapporteren of vanwege culturele verschillen die leiden tot andere interpretaties van geluk. 
Dit perspectief wordt ondersteund door visualisatie 1 ([lijndiagram](../notebooks/datastory.ipynb#lijndiagram)) en visualisatie 2 ([wereldkaart](../notebooks/datastory.ipynb#Wereldkaart)) en visualisatie 7 ([staafdiagram](../notebooks/datastory.ipynb#staafdiagram)).

## Tweede perspectief
Er zijn duidelijke aanwijzingen dat geluk samenhangt met mentale gezondheid. Factoren die bijdragen aan hogere gelukscores, zoals een sterk sociaal netwerk, persoonlijke vrijheid en vertrouwen in instituties, lijken ook psychische problemen te verlagen. Dit suggereert dat een samenleving waarin mensen zich veilig, verbonden en autonoom voelen, zowel het geluk als de mentale gezondheid versterkt. Dit perspectief wordt ondersteund door visualisatie 3 ([tijdlijn](../notebooks/datastory.ipynb#Tijdlijn-van-psychische-stoornissen)) en visualisatie 4 ([correlatiediagram](../notebooks/datastory.ipynb#correlatiediagram)).

Visualisatie 5 ([spreidingdiagram](../notebooks/datastory.ipynb#spreidingsdiagram)) en visualisatie 6 ([staafdiagram](../notebooks/datastory.ipynb#staafdiagram)) laten de relatie tussen geluk en mentale gezondheid zien door ze direct met elkaar te vergelijken.



